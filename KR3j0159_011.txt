# -*- mode: mandoku-view; -*-
#+TITLE: 六研齋筆記
#+DATE: 2015-08-24 23:25:34.332917
#+PROPERTY: ID KR3j0159
#+PROPERTY: BASEEDITION WYG    
#+PROPERTY: JUAN 三筆卷三
<pb:KR3j0159_WYG_011-1a>¶
欽定四庫全書¶
　六研齋三筆卷三　　　　明　李日華　撰¶
宋理宗時以應禱勅封嘉興順濟廟神為靈澤侯石夢¶
　飛得一卷以相質余曰此中書省所行牒文也字亦¶
　中書省臣所書謂之判體非所貴也但好事者蓄之¶
　亦見前朝制度當時史彌逺為中書令故首書名而¶
　參知以下相次别署耳唐宋庶政纖悉皆歸中書雖¶
　封爵之重止以省牒行之玉堂詔誥璽書不輕授也¶
<pb:KR3j0159_WYG_011-1b>¶
　其後又重列名押字者乃中書行門下省門下行尚¶
　書省然後行之於下付該廟祝為世守耳三省所列¶
　俱以彌逺為首所為同中書門下平章也¶
江珧又名江瑶柱閩海之産亦蟶蠔之類也東坡篤於¶
　味至為作傳又云腊之則風味頗减友人有從嶺粤¶
　涉海囘者見遺一裹㵸以佐酒遽令蚶蛤輩退步三¶
　舍¶
元人喜寫桐陰高士圗子久叔明雲林㓜文俱有之雖¶
<pb:KR3j0159_WYG_011-2a>¶
　景物各布而一種瀟灑超逸之&KR0208;令人不知人間有¶
　利禄事則一也丙寅六月偶過石佛禪堂藏經室前¶
　除四五桐樹間桐正作花香雪滿地啜茶談詩亦自¶
　慶暫遊諸公圖畫中也¶
門人倪剡雪竒士也精大衍數占事竒中遇異人授以¶
　劔訣嘗為余起舞白虹遶楹柱間不可留瞬余為玉¶
　龍子歌貽之勸其北遊塞垣以親老未能出户歌曰¶
　玉龍子出丹穴一縷紫烟千片雪舞翻滿袖黎花雲¶
<pb:KR3j0159_WYG_011-2b>¶
　銀海茫茫上孤月鶴來且自返蓬壺三百六十飛仙¶
　鳴佩玦¶
林逋賣梅既玩其花又取其值似同遣婢一例忍人竹¶
　懶賣文之餘兼亦賣梅其梅從筆墨灑落盖以文魔¶
　所幻非出園丁手也且不取錢止令麯生時一相就¶
　而已¶
顧逋翁况隱我里有洗馬池在小鹽倉橋委巷既窮遂¶
　連阡陌有水一泓環以老樹水色沉黒不生萍藻亦¶
<pb:KR3j0159_WYG_011-3a>¶
　無涸溢或云我地無馳驟當是洗研池非洗馬也樹¶
　間向傳有石碌硌相暎今為民居闤闠所侵已悉徙¶
　去矣逋翁有苔蘚山歌一首豈即是中所玩耶歌曰¶
　野人夜夢江南山江南山深松桂閒野人覺後長嘆¶
　息帖蘚粘苔作山色閉門無事任盈虛終日欹眠觀¶
　四如一如白雲飛出壁二如飛雨巖前滴三如騰虎¶
　欲哮咆四如懶龍遭霹靂嶮峭嵌空潭洞寒小兒兩¶
　手扶闌干¶
<pb:KR3j0159_WYG_011-3b>¶
吕温於洛陽南市買得研神記一部不知誰作有上官¶
　昭容押縫遂深寳祕為作歌以記之¶
唐盧綸割飛二刀子歌云吾家有剪刀人云鬼國鐵裁¶
　羅裁綺無巳時用來三年一股折南中匠人純用鋼¶
　再令盤屈隨手傷改鍜割飛二刀子色凝霽雪鋒含¶
　霜兩條神物秋水薄刃淬初蟾鞘金錯越㦸吳鈎不¶
　足誇斬犀切玉應懷怍日試曾磨漢水邊掌中恄慄¶
　聲泠然神驚魄悸却收得兩頭已吐微微烟刀乎刀¶
<pb:KR3j0159_WYG_011-4a>¶
　乎何&KR0177;&KR0177;魑魅須藏恠須滅若非良工變爾形只向¶
　裁縫委箱篋余得宋仲温草書一本乃題云折剪刀¶
　歌筆法沉頓雄快兼篆籀急就之能不獨步驟旭素¶
　也後有題語云百年前華亭王先生用鍾王家法書¶
　此唐盧綸所作剪刀歌於士夫間價直百錠如獲拱¶
　璧先人得之命予自㓜臨倣得其肖似故遇人有求¶
　書輒贈之書畢追想先德又成今昔云東吳宋仲温¶
　識按仲温所云王先生者王西園也元末老儒精樂¶
<pb:KR3j0159_WYG_011-4b>¶
　府余得其擘窠書萬玉叢三字以冠吳仲圭墨竹冊¶
　真不易得者¶
辛稼軒棄疾才情豪放見於填詞諸作書法未有聞亦¶
　未之見甲戌春仲得觀一卷乃行書劄子渾厚沉婉¶
　有蘇欒城風氣絶無㧞劒罵坐之態古人之不可相¶
　如此今録其語於此¶
　棄疾自秋初去國倐忽見冬詹詠之誠朝夕不替苐¶
　驅馳到官即專意督捕日從事於兵車羽檄間坐是¶
<pb:KR3j0159_WYG_011-5a>¶
　倥偬略無少暇起居之問缺然不講非敢懈怠當蒙¶
　情量也指吳㑹於雲間未龜合并心旌所向坐以神¶
　馳右謹具呈宣教郎新除袐閣修撰權江南西路提¶
　典刑獄公事辛棄疾¶
倪元鎮詩情婉逸天成有王孟之致余甚愛其追和孟¶
　東野張承吉崑山慧聚寺詩有寒溜石苔碧落花春¶
　雨香之句即摩詰不是過也¶
周公謹名密號草窻又號弁陽老人泗水潛夫殘元時¶
<pb:KR3j0159_WYG_011-5b>¶
　流寓吳中目見偽吳張氏狂圖不遂城破國亡皆由¶
　任用非人淫樂自恣竟殲天戈有足&KR0339;者於雜札中¶
　得其詩數絶皆追悼之作也行筆矯徤蒼勁亦深足¶
　尚余為裝潢存之而録其作於此曰甲第紛紛起畫¶
　樓忍看孤主赴覊囚當時㡬個偷生將只合加封不¶
　義侯(其/一)霸氣遥加萬乘君江南兵力已全分那知几¶
　席生竒禍兩卒輿屍從後軍(其二註云欺/君故有禍)長淮千里¶
　陣雲平萬騎郊原决死生不信玉堂春醉醒倚闌晴¶
<pb:KR3j0159_WYG_011-6a>¶
　日喚流鶯(其三註云不救根本而/躭泆樂此張所以亡也)偃月堂高矗紫烟¶
　夜闌笙火正薰天如何斥地連吳楚塟骨都無半壠¶
　田(其四註云狂/生不知死)城門壘合勢如山夜哭吳兒矢石間¶
　血濺髑髏俱作土功成上將獨登壇¶
讀顧金粟玉山紀勝知當時文章翰墨風流俊賞之彦¶
　無不羅致金粟所自賡和亦聯鑣並軌無一下駟獨¶
　其手筆未得多見今閲其啓事一通行楷楚楚奄有¶
　洛神畫贊風軌信能品也啓云阿瑛啓遁跡異鄉甘¶
<pb:KR3j0159_WYG_011-6b>¶
　與草木同腐逺領斯文大芘眠食粗安但於友朋多¶
　不奉書問為缺寔以路逺便艱諒知我者必毋見誚¶
　今年目昏手勌老態頓加因思太倉諸友際此多故¶
　不知再能相見不因陪雪坡舟中數日得入城一見¶
　然風景非前諸公放落獨與學古彦文周旋兩日不¶
　勝慨然囘崑山途中邂逅令弟曾附意亮達聴司近¶
　始知致身重要喜慰無已然未獲為賀負罪負罪儻¶
　至平望毋惜枉駕辰下暑隆唯冀善加調攝以膺大¶
<pb:KR3j0159_WYG_011-7a>¶
　用不具五月三日顧阿瑛手書拜公武交契¶
元人有西字韻七言律詩作於盧充&KR1846;而諸公和之惟¶
　陶南村灑落雄邁筆亦遒古有李泰和雲麾帖意詩¶
　曰與君相遇浙河西鴻爪縱横蹋雪泥魯酒未聞千¶
　日醉雍琴初墮數行啼老松卧壑虯髯古脩竹排雲¶
　玉節齊試問終南高隱處青莎雜樹白蘋迷(其/一)白雪¶
　歌殘月墮西綵箋緘露濕香泥錦篝自教鸚哥語環¶
　佩同聆絡緯啼新製惠文蟬殻大舊裁白紵鶴翎齊¶
<pb:KR3j0159_WYG_011-7b>¶
　它時若共東園宿夢&KR0187;相期徑弗迷(其/二)陰陰桃葉武¶
　陵西山雨霏微不作泥梅樹月高擕鶴過桂枝風急¶
　喚猿啼讀書堆裏牙籖合揮扇行間鐵騎齊聞道驚¶
　人吐竒句吟情直入五雲迷(其/三)¶
元人吳叡字孟思工小篆匀浄遒逸亦能品也有書道¶
　德經一卷¶
釋良𤦺號楚石與顧金粟遊極密玉山草堂中諸詞客¶
　每有倡和必𤦺為發端諸公雅推重之偶於倪雲林¶
<pb:KR3j0159_WYG_011-8a>¶
　雜劄中得一紙有云正月中僕為醉客所捶罵僕亦¶
　醉頹然如土木偶人不屑也人所能共知聞乃反造¶
　謗於雲門翁謂僕議其詩文字畫雲門翁學皆造極¶
　艱虞中留遇僕不淺僕亦人耶獸耶聞雲門中亦少¶
　動是不可曉雲門者即琦也𤦺住持越之雲門寺又¶
　住持吳之龍門寺故又稱龍門翁味雲林此柬則𤦺¶
　之聲價可知矣¶
朱德潤澤民為周景安徴士寫秀野軒圖蒼潤清逸在¶
<pb:KR3j0159_WYG_011-8b>¶
　子久叔明之間又為作記文采斌鬱字畫遒麗亦頡¶
　頏鮮趙澤民為江浙提舉學校文行之美冠冕一時¶
　特性㢘重不輕狥人求是以流傳有限此卷真吉光¶
　片羽也周左丞伯琦為篆秀野軒三字亦極偉觀題¶
　者數人悉名筆也末則其嗣君識語亦見世美¶
　余昔遊吳中諸山至周氏秀野軒領覽天池玉遮之¶
　勝今數年矣今歸寓軒獲覩周侍御之大篆朱提學¶
　之新圖恍然若夢遊也景安求余着語&KR0147;爾塞責髦¶
<pb:KR3j0159_WYG_011-9a>¶
　餘才盡愧無佳語耳¶
　我憶天池與玉遮幽軒水木澹清華竽笙逺振風林¶
　竹錦綺晴連晚徑花山罽敷床朝看雨澗泉潄石晚¶
　分茶番陽大篆睢陽畫不負舂陵處士家至正廿又¶
　五年五月既望京口張監天民書時年八十五嵗¶
　昔年嘗作軒中客今日重題秀野詩四檻綵雲晴縹¶
　緲遶墻蒼雪曉參差雨餘山氣侵茶鼎風過林香落¶
　酒巵念我松楸渾咫尺倚闌長是不勝思　吳郡朱¶
<pb:KR3j0159_WYG_011-9b>¶
　斌¶
　屋裏青山屋外溪水流雲度坐中知繁花翠竹春來¶
　好古木蒼藤晚更竒教子讀書兼學稼留人炊黍更¶
　烹葵鹿門風景青門&KR0208;都在斜陽曵杖時　張吉¶
　江晚洲渚交雨晴草菲菲前山靄欲暗罟師度水歸¶
　望烟知君家花竹隱半扉乍休田中耒猶響林下機¶
　此鄉即桃源亂後世有稀開圖身已到不知塵境非¶
　　渤海高啓¶
<pb:KR3j0159_WYG_011-10a>¶
　高舘罷零雨前榮散微風霏霏碧蘿花吹落酒斚中¶
　移席俯流水揮絃度秋鴻遥思獨樂意邈哉誰與同¶
　　太原王行¶
　古苔十畝青山麓&KR0444;窕幽閒映深竹中有高人晝掩¶
　扉嬝嬝藤梢上書屋清風出谷灑秋香返照穿林破¶
　春緑不省睢陽畵裏看細路經丘杖藜熟　青城王¶
　彛¶
　何處問幽尋軒居湖上林竹陰看坐釣苔跡想行吟¶
<pb:KR3j0159_WYG_011-10b>¶
　嶂日斜明牖渚風凉到琴相過有隣叟應只論閒心¶
　　郯都徐賁¶
　霽色青蕪外開軒此獨幽竹深頻理徑山近不遮樓¶
　茶興邀僧共花期報客遊看圖憐到晚借屐擬相留¶
　　潯陽張羽¶
　得覽先公跡悠然記昔時松楸先壠近花竹故人稀¶
　圖畫留遺跡雲山起逺思投閒身未遂感慨一題詩¶
　　鄉人朱吉¶
<pb:KR3j0159_WYG_011-11a>¶
　秀野軒者吳周景安眺覽之所也番陽周公為題其¶
　顏我先公為寫而圖之復從而記之盖軒與我先壟¶
　密邇景安乃先公之愛友非若是又孰從而得哉先¶
　公暮年每倦於此明年逐即世此絶筆也景安亦已¶
　物故景安之壻何幼澄氏時以示余拜觀圖後題者¶
　多吳中秀士俛仰之間已四十餘年矣諸公亦多淪¶
　沒豈易得哉且夫名之著者因以德境之勝者由乎¶
　人他日何氏子孫傳示永久亦足以侈外家之雅集¶
<pb:KR3j0159_WYG_011-11b>¶
　矣㓜澄其瑶藏焉余既賦之以詩又求識之於後遂¶
　書而歸之永樂庚寅二月望日朱吉識¶
　秀野翁所藏帖有趙松雪書歸去來辭及白描淵明¶
　立像藁城倪中錢塘陳彦博䟦曲江錢思復浚儀趙¶
　俶語溪鮑仲孚各賦選古一章皆論松雪事甚恕盖¶
　為賢者諱也周桐村鼎書後云丁丑先大父小識二¶
　十三字嵗月而已不著論也丁酉錢半隱先生題名¶
　中有先外祖觀稼有君先執友顧龜巢先生呼不肖¶
<pb:KR3j0159_WYG_011-12a>¶
　鼎為七嵗客今犬馬齒六十有五矣又云邑庠生珇¶
　秀野之曾孫也以祖執行事余每抱此相展閲又云¶
　農圃秀野觀稼半隱龜巢五君子風采可畫與古人¶
　伯仲而不肖以犬馬名玷之寧不深感成化元年乙¶
　酉陽月廿四日周鼎在武水天香書室謹識¶
　竹懶按此卷零落諸䟦不可深考而所謂農圃者即¶
　桐村之大父觀稼者即其外大父想當為朱姓顧龜¶
　巢則失其名皆前元遺老之有學行者可念也¶
<pb:KR3j0159_WYG_011-12b>¶
石夢飛得石一片青黄相半類菜甲以為研竹懶銘之¶
　曰於陵圃中拾斯墮甲霜凝雪堅不可烹㵸俾食字¶
　者礪齒以嚼¶
洮河石三種黄白碧皆淺淡有韻今人指深緑麤石為¶
　洮非也兒輩閱肆得一卵子研四旁皆蠟色明透類¶
　玉塵靣有二圓暈如蛤肉所謂雞公眼也竹懶銘之¶
　曰于闐之河洮去不逺玉之支庶散布流衍千波所¶
　淘萬沙作碾斸霜無聲興雲有渰每一啓匳白虹在¶
<pb:KR3j0159_WYG_011-13a>¶
　檻¶
張伯雨書法勁妙初不知其善畫偶見一幅於友人沈¶
　載猷家滃筆作山如堆埠起伏下層草樹荒率不甚¶
　入意疑偽者因伯雨無畫名而掩之耳忽於一禪者¶
　處得無盡燈所作天台山志載伯雨入吳閒閒室受¶
　七十二家符篆能以敗筆㸃綴成樹石山水人物頗¶
　自賞適則知其以餘瀋自恣也高流胸次吐吞物妙¶
　任其出入變現豈能限耶¶
<pb:KR3j0159_WYG_011-13b>¶
蘇養直名庠隱居學道往來句曲東坡曽與通譜呼為¶
　吾宗養直贊其像云松風颼颼瘦藤在手唯此白叟¶
　德全於酒盖直風素節士大夫仰之久矣翰墨所遺¶
　亦高邁不羣今得覩其手柬二通皆當時率意之筆¶
　而㸃畫異趣有不可勝窮者特倩友鈎填入帖而録¶
　其副於此¶
　門中伏惟萬福妻子輒拜起居之禮必恭已行否或¶
　尚留告道區區之意山中雖荒索然歸金壇亦便道¶
<pb:KR3j0159_WYG_011-14a>¶
　肯賜臨辱不勝至幸¶
　庠再拜上問尊夫人即日恭惟夀體益康門中上下¶
　均休老媳婦輩敢拜起居山中有委萬萬疏示　庠¶
　再拜¶
　䟦周德友所藏養直書云李將軍之霸陵見止於醉¶
　尉陳拾遺居射洪畢命於暴宰吏之能辱人如此澹¶
　臺子羽不至言游之室閔仲叔不以口腹累安邑皆¶
　委而去之士之重所就也如此後湖蘇公隱丹徒辟¶
<pb:KR3j0159_WYG_011-14b>¶
　召不肯起其於世何如也周君德友親主縣簿顧從¶
　遊文書往來如曲如𤨏求之古人未易一二數也¶
　後湖先生於吾家&KR0443;好最舊僕晚生不及見先生臨¶
　終之嵗叔父中黄翁語羅浮異事知其超然𤣥悟不¶
　隨化俱盡矣今徳友尚刻舟以求劍何耶然徳友負¶
　其所養不少見於世獨置力於斯文不負所知哉乾¶
　道丙戌除日借觀於上饒祥符僧舍　眉山蘇嶠題¶
　後湖先生仙去已久殘章墜藁不為六丁取去流落¶
<pb:KR3j0159_WYG_011-15a>¶
　世間者尚或有之未若吾德友所藏如是之多也先¶
　生少不就舉老不就徵盖神仙中人非世所能覊絆¶
　者故語帶烟霞嚼松風非食烟火人所能到此尤可¶
　寳也見德友說未經散亡時其家所得詞與詩與尺¶
　牘堆案盈箱遷徙十亡七八則不為世之所見得以¶
　寳而藏者又不可勝計也伏讀欽嘆久之紹興庚辰¶
　汝陰李夀臣書¶
　後湖先生以清江曲見賞於東坡今觀此詩帖盖有¶
<pb:KR3j0159_WYG_011-15b>¶
　得於東坡者東坡嘗謂延州季子張子房皆不死嶺¶
　南之人亦言東坡不死後湖真不死矣德友久從之¶
　遊恬於仕進其文氣老而益徤有以也夫乾道戊子¶
　冬至後二日莆田陳雅書見松而知栢聞蘭而識蕙¶
　臭味不殊耳僕從德友交游尚未欵觀後湖之所稱¶
　道令人意傾也紹興庚辰人日建安徐詡書¶
　竹懶曰後湖即練湖在京口西曲阿東南舊傳海神¶
　恱高麗王女釀酒為聘王嫌其味醨郤之海神怒載¶
<pb:KR3j0159_WYG_011-16a>¶
　酒還經曲阿口悉覆其酒於中流入曲阿練水受其¶
　味色白而甘釀酒異常珍美養直嗜酒因居後湖稱¶
　後湖居士蘇嶠者亦眉山族裔所云叔父中黄翁者¶
　學道而有得者也羅浮異事中黄於養直化後復見¶
　之羅浮也余曾得見冷啓敬張三丰書蹟與此後湖¶
　先生手簡皆仙人腕中灑落可為多幸矣¶
右軍瞻近帖真蹟又連龍保帖拾壹字¶
　瞻近無縁省苦但有悲歎足下大小悉平安也云卿¶
<pb:KR3j0159_WYG_011-16b>¶
　當來居此喜遲不可言想必果願者有期耳亦度卿¶
　當不居京此既避又節氣佳是以欣卿來也此信㫖¶
　還具示問¶
　龍保等平安也謝之甚遲見(别刻尚有卿舅可耳至/為簡隔也九字見十七)¶
　(帖/)¶
　右羲之瞻近帖行書之狎隣於草者也典午冲靚放¶
　曠之風烏衣諸王富貴居養之素藹然見豪楮間宜¶
　其名百世也第宋淳化宣和似搜羅晉帖靡遺而此¶
<pb:KR3j0159_WYG_011-17a>¶
　帖獨不見有表識豈非金源得宋故物易故以新而¶
　然歟明昌七印籤帖金書全倣宣和其篆籀朱法精¶
　粗不侔後世瞭然在目假令當時不相師法政未為¶
　失觀辨章良公成甫家清玩見右軍真蹟二帖當亞¶
　快雪至正丁酉閏月已未廬陵歐陽𤣥識此¶
　余居祕府時閱厯諸家帖而右軍羣昆季居多荷華¶
　褁鮓神俊天出評者至以龍跳天門虎卧鳳闕稱之¶
　信不誣矣此帖骨相差豐豈操觚時在來禽喜色之¶
<pb:KR3j0159_WYG_011-17b>¶
　前耶不見賞於徽宗而見珍於完顔臨風撫卷足為¶
　世道一慨前翰林孫蕡¶
　鄱陽宋天章嘗示余鄱陽獻之帖每恨其絹素未古¶
　此帖與金華宋仲珩所收周益公家喜色帖紙墨相¶
　類筆法精妙真蹟無疑良金美玉可得而此卷不可¶
　得寳之寳之丙寅立夏鄱陽劉昺題¶
　竹懶曰此唐人硬黄本也文皇酷嗜右軍書令趙模¶
　湯普徹等十餘人常侍左右遇有逸蹟輒令搨之謂¶
<pb:KR3j0159_WYG_011-18a>¶
　之供奉搨書人搨用三法真蹟明朗用雙勾廓填其¶
　稍晦者用響搨於暗室中穴墻留孔如錢大正當日¶
　光所注以蹟承其光而人就暗中精意勾之若沉晦¶
　之極者以紙性暗塞不能暎取則攤之熱熨斗上以¶
　蠟薄塗之令紙發明如明角魚枕之堅透而後用牛¶
　毛勾法極意取之俟大模就而徐以墨填之謂之硬¶
　黄是搨法之極攻苦者也此帖紙堅厚而黄色又連¶
　龍保帖一行豈右軍真蹟耶及互為參稽不入閣帖¶
<pb:KR3j0159_WYG_011-18b>¶
　知為王著所棄後又不為道君鑒取故無政和宣和¶
　等璽而有金明昌七印此必金僭食時畢少董輩負¶
　而投敵中金亡後又負而投南宋是以有羣玉堂秋¶
　壑等章不歸内府而僅充宰執之玩者以讐物見擯¶
　耳元之䟦者三人惟歐陽圭齋略有見處其二人者¶
　如說夢也顧我輩生右軍後幾二千年尚得覩見希¶
　微光影皆從前追摹愛䕶者之力但深慶幸何可過¶
　肆吹索哉崇禎甲戌穀雨後四日題¶
<pb:KR3j0159_WYG_011-19a>¶
元人高翼字荗之官至嘉興路推官善書小楷倣樂毅¶
　論精悍整飭而略少韻味在揭曼碩之下所傳極少¶
　余僅購得其書周子通書四十章一卷亦罕物也¶
項寵叔新安人名承恩杭州府學生也屢上不第遂隱¶
　西湖岳墳擕一女奴供㸑竒醜開小肆雜置書籍畫¶
　卷併盆花竹石索價頗貴余戲贈之詩云西湖流水¶
　供濯足南屏山色對梳頭月夜酣眠琴作枕雪朝孤¶
　坐絮為裘盆花巧作千金笑壁畫貲高萬户侯何用¶
<pb:KR3j0159_WYG_011-19b>¶
　更尋高士傳先生風格在林丘余遊中原回聞先生¶
　以哭婢成疾而逝即前之竒醜者人皆笑之予信先¶
　生非躭其色實藉其相依一旦失去如跫跫之離巨¶
　虚實難自濟耳今於常賣處得一扇有先生倣沈¶
　石田畫蒼莽淋漓直得子乆家法者題云陰陰茅屋¶
　野人棲望裏烟波咫尺迷約伴擕尊釣斜日從來浪¶
　跡寄山谿萬厯癸未季春余與徐企孺許思德遊飛¶
　來峰既而思德仲兄沂春先生為作記且邀談竟日¶
<pb:KR3j0159_WYG_011-20a>¶
　盡出所藏法書畫卷縱觀之甚歡已别去買舟抵郁¶
　銘葵氏宿焉其族有惺初者好古聚二三知已觴我¶
　侑以沈石田漁舟晚釣圖徘徊不能舍去強識歸安¶
　溪寫於沂春扇背題短句見意云石田詩云新豐酒¶
　波供濯足塵土紅汚酒波緑粗豪飲客下馬來三觥¶
　五觥行促促何如並着春江船蒲茸紫立栁黄眠船¶
　頭對坐酒漫傳賣魚儘可供沽錢夕陽射眼拉柁轉¶
　江光貼天孤烏逺𢎞治五年春三月偶坐小軒寫漁¶
<pb:KR3j0159_WYG_011-20b>¶
　舟晚釣賦此長句以見老况録寄冷庵先生求教竹¶
　懶曰每見石翁題畫句必竒此尤竒峭孤捩似東野¶
　玉川向非寵叔拾之播於毫端則墮沙莽中矣余不¶
　惜為此老効捃掇也¶
泰州聖果院有唐時古井闌保大中硺舊有綆迹深入¶
　寸許後更合滿銘文亦漫滅盖活石云按集古目録¶
　李陽冰縉雲三碑篆刻極細瘦亦由活石嵗久漸長¶
　刻處幾合故也¶
<pb:KR3j0159_WYG_011-21a>¶
唐瑯琊王淹兄女未笄能琴忽彈廣陵散宛轉盡妙自¶
　中散歿而此曲不傳五六百年矣不從天墜不從地¶
　出實由虚寂之中自宰察之神司其妙以授王女焉¶
　中散也王女也皆天地之伶也莊生曰樂出虛先得¶
　之矣¶
趙榮禄少時繪事歩武雲麾摩詰營邱不敢失尺寸皆¶
　縑素滃染之筆盖荆闗一𣲖未嘗握其門槌也今見¶
　其寫謝幼輿邱壑圖纖細曲盡驗其為少筆䟦者數¶
<pb:KR3j0159_WYG_011-21b>¶
　人¶
　黄塵汙人廊廟具蕭散風流誰比數清言善畫浪相¶
　傳遺恨千年機上女　吳興姚式¶
　昔顧長康畫謝幼輿著巖石裏人問其故答曰幼輿¶
　一丘一壑自謂過之故宜置此子丘壑中觀其清逸¶
　標致固足嘉尚然能確守臣節當時同幕罕有及之¶
　者今松雪翁後數百載心領神㑹作此圖最是位置¶
　有方筆意竒妙使長康復生見此必當㸃頭　東廬¶
<pb:KR3j0159_WYG_011-22a>¶
　王𤦺¶
　一邱一壑絶塵坌坐看青山出白雲可是玉堂揮翰¶
　手却疑大小李將軍　鄧梅木之¶
　身形似鶴鬢&KR0436;&KR0436;消得松風置一龕幸自青青好山¶
　色無縁祗有幼輿堪　虞集¶
　論者可方庾亮何如丘壑自專幸甚嘯歌不廢風流¶
　圖畫猶傳　宋亢¶
　宜著山巖謝幼輿鷗波落月夜窻虛虎頭癡絶無人¶
<pb:KR3j0159_WYG_011-22b>¶
　識把筆臨池每自娛　倪瓚¶
　右先承㫖早年所作幼輿邱壑圖真蹟無疑拜觀之¶
　餘悲喜交集不能去手無言師宜寳之雍謹書¶
　洪武辛未夏六月十又二日三山周斌西甌趙友士¶
　李録上饒梁鵠同觀于建康之春風堂¶
巨然山寺圖余及見其真者峯巒雄渾林木蔽虧極曲¶
　折逶迤之致而於絹素上用筆頗燥絶無滃染之跡¶
　乃氣象磅礴自然圜厚昔人謂之乾筆巨然亦其罕¶
<pb:KR3j0159_WYG_011-23a>¶
　作也虞奎章行草一詩亦其晚年目青後信手揮運¶
　而波磔意連筆斷處滋有竒態信知得真者駕空凌¶
　虛不拘拘憑藉形象也余嘗有句云雲林薫心忽欲¶
　吐此時合眼取亦得豈虛語哉今偶見文伯仁想像¶
　巨然圖一卷知巨公真蹟本為治平寺而作吳原博¶
　重録元人題句亦抄存於此¶
　禪林閟清景臺門作重闗幽人不可求邈然在高山¶
　古路何迢迢前㕓接人寰雖有樓觀高飛泉望潺湲¶
<pb:KR3j0159_WYG_011-23b>¶
　誰為飛行身踐&KR0191;紫翠間野渡具舟檝有待終日閒¶
　空令垂釣客薄暮聽鐘還虞集題巨然山寺圖¶
　老巨三昧筆脫紙作荆闗僧中有此郎宜水復宜山¶
　層巒當靣起雲氣隔塵寰松濤響空谷曲磵雜潺湲¶
　風將貝多葉亂落夕照間老禪不可尋雲與山自閒¶
　空中聞杖錫應與鶴俱還銕道人在雲間長者寮試¶
　劉士先涇圓墨書¶
　高人造化筆竒槩每相闗羣山獻萬狀一壑分兩山¶
<pb:KR3j0159_WYG_011-24a>¶
　恍疑景外景逈出寰中寰胡麻堆翠緑瀑布下潺湲¶
　逺碧聳天際晴雲眠樹間卓哉青城樵神襟寫幽閒¶
　手招銕篴仙一往何時還後學錢鼒在高翠軒寫時¶
　年七十嵗¶
嵩岳珪禪師曰佛能空一切相皆滅萬法而不能即滅¶
　定業能知羣有性窮億劫事而不能化導無縁能度¶
　無量有情而不能盡衆生界又曰定業亦不能牢久¶
　無縁亦謂一期衆生界本無增减恒無一人能生萬¶
<pb:KR3j0159_WYG_011-24b>¶
　法萬法無主是謂無法無法有主是曰無心如我悟¶
　佛亦無神通也但能以無心通達一切法耳此釋氏¶
　精要語繙盡法藏不能踰也¶
王子安袁天罡相其不夀果不滿三十而終然其序黄¶
　帝八十一難經序云岐伯以授黄帝黄帝厯九師以¶
　授伊尹伊尹以授湯湯厯六師以授太公太公授文¶
　王文王厯九師以授醫和醫和厯六師以授秦越人¶
　秦越人始定立章句厯九師以授華陀華陀厯六師¶
<pb:KR3j0159_WYG_011-25a>¶
　以授黄公黄公以授曹夫子夫子諱元字真道自云¶
　京兆人洞明醫道至能逺望氣色徹視腑臓洗腸刳¶
　胸之術浮沉人間莫有知者勃以唐龍朔元年嵗次¶
　庚申冬至後甲子遇夫子於長安撫勃曰無欲也勃¶
　再拜稽首遂歸心焉雖父伯兄弟不能知也盖授周¶
　易章句黄帝素問八十一難經乃知三才六甲之事¶
　明堂玉匱之數十五月而畢將别謂勃曰陰陽之道¶
　不可妄宣也針石之道不可妄傳也母猖狂以自彰¶
<pb:KR3j0159_WYG_011-25b>¶
　當陰沉以自深也勃伏習五年於茲有升堂覩奥之¶
　心焉近復仰鑽太虚導引元氣覺滓穢都絶精明相¶
　保方欲坐守神仙棄置流俗矣觀子安之自言如此¶
　何竟收短年之報耶豈其未少有得而自誕抑形器¶
　所局所謂定果不可移也¶
宋羔羊老人王逸老紹興中以散官扈蹕來南僑家檇¶
　李書千文一卷字大如當三錢半草半行古淡竒秀¶
　盖熟爛二王旭素而隨手出之者也書道宋末儘有¶
<pb:KR3j0159_WYG_011-26a>¶
　人憾收拾不盡至元則頓靡矣¶
宋僧號牧溪者善寫生所作菓蓏鰕蟹皆具真態特用¶
　筆稍欠鬆逸而人遂以濃濁詆之然余得觀一卷叢¶
　竹之杪止作瓦雀頭數十相聚㳫見側出而若見其¶
　全形者此大入意匠不似今人寫生但描依様葫蘆¶
　而已¶
宋思陵得李伯時畫人參地黄二藥裝潢之御書東坡¶
　二贊筆法渾厚純美有鍾太常家法盖以賜臣下者¶
<pb:KR3j0159_WYG_011-26b>¶
　不可考矣贊云上黨天下脊遼東真井底元泉傾海¶
　&KR0254;白露灑天醴靈苗此孕毓肩股或具體移根到羅¶
　浮越水灌清泚地殊風雨隔臭味終祖禰青椏綴紫¶
　蕚圓實墮紅米窮年生意足黄土手自啓上藥無炮¶
　炙齕齧盡根柢開心定魂魄憂恚何足洗糜身輔吾¶
　生既食首重稽又曰地黄食老馬可使光鑒人吾聞¶
　樂天語喻馬施之身吾衰正伏&KR0820;垂耳氣不振移栽¶
　附沃壤蕃荗爭新春沉水得穉根重湯養陳薪投以¶
<pb:KR3j0159_WYG_011-27a>¶
　東阿清和以北海醇崖蜜助甘冷山薑發芳辛融為¶
　寒食&KR0307;嚥作瑞露珍丹田自宿火渴肺還生津願餉¶
　内熱子一洗胸中塵¶
　朱德潤題云右宋思陵書東坡先生人參地黄二詩¶
　筆意遒勁有鍾繇波法兼復有御書小璽為識若楊¶
　后坤寧殿書則柔婉不侔矣題此以俟知者至正丁¶
　亥冬十二月九日朱德潤題於寳儉齋¶
　仇山村題云光堯皇后憲聖慈烈楊姓御書也夫婦¶
<pb:KR3j0159_WYG_011-27b>¶
　筆法追及晉人前此所未有也書二藥草以賜人臣¶
　藥石之訓也俱非草草觀者宜參言外之意丙寅清¶
　明日錢塘仇逺題于邵氏書齋竹懶曰思陵極愛蘇¶
　公文詞力購全集刻之禁中此二詩應所熟誦而出¶
　之筆端者且坡語二物皆北產而移之南土遂爾蕃¶
　茂時當紹興南遷之初尤所感而欣然也¶
李息齋仲賔為仇仁父寫木石細竹規倣宋徽宗極有¶
　筆趣題云大德庚子冬十二月息齋居士為友人仇¶
<pb:KR3j0159_WYG_011-28a>¶
　仁父作於嘉禾寓舍題者皆一時名公悉録之¶
　蒼筠倚喬木古色秋逾好誰能著茅亭相伴此君老¶
　如是翁¶
　聞仲賓方苦時行力疾為仁父作圖尚能蕭散如此¶
　敬嘆敬嘆孟頫¶
　子昻說法已著不必重贅大德五年三月廿日困學¶
　民鮮于樞拜觀¶
　東坡嘗謂與可胸中自有成竹乃見於筆下今觀仲¶
<pb:KR3j0159_WYG_011-28b>¶
　賓所作脩篁勁節猗猗生意無盡非胸中有成竹者¶
　其能若此耶大德壬寅中元日應桂題¶
　極目荒墟落木中空山人靜澗泉㫪秋來不用為霖¶
　雨留得閒雲養卧龍石惹殘雲樹帶烟猗猗蒼玉正¶
　蕭然若人寫出胸中&KR0208;知道平吞幾渭川蜀普程嗣¶
　翁¶
　青龍集己酉春正月十有二日㑹稽抱遺叟楊楨之¶
　吳郡張習古汶上袁用雲間朱芾隴西李擴同覽于¶
<pb:KR3j0159_WYG_011-29a>¶
　張士騏三昧軒㕔¶
　露沐疎篁葉葉清病蘇凉閣思横生山人神往風塵¶
　表如見留題數老成　梧溪居士王逢題時嵗癸丑¶
　十月廿日也¶
　醉車先生落筆處一竹一石病容開焚香披向幽齋¶
　看想見秋清野思來　曲江錢惟善¶
　秋風環珮玉珊珊幽谷篔簹野思閒惆悵謫仙歸去¶
　後空留清影落人間　永嘉曹睿¶
<pb:KR3j0159_WYG_011-29b>¶
　薊邱筆法殊蕭爽與可風流竟未亡安得眉山老居¶
　士為君重記墨君堂　華亭袁凱¶
　薊丘竹木出毫端更覺清風入座寒亦有高人明月¶
　夜夢囘恍惚聴鳴鸞　天台陶九成¶
　一代衣冠李薊丘篔簹落筆似湖州題詩諸老并淪¶
　沒風雨江南幾暮秋　前人¶
　誰持并州刀剪此秋練淨蕭蕭三兩竿尚帶月中影¶
　　細林山人周之翰¶
<pb:KR3j0159_WYG_011-30a>¶
　幽篁嬝嬝倚雲根舊雨空憐淡墨痕不見薊丘吾老¶
　矣嵗寒心事與誰論　雲間陸褧¶
　竹懶曰細竹一𣲖不知何始常見宋道君寫亘岳六¶
　石旁作古櫟棘枝雜以篠竹疎枝冷葉數筆而已此¶
　息齋卷乃其合作也黄越石持宋元畫册來中有趙¶
　元裕細竹一幅乃作沙水層疊就其高突堆阜處以¶
　竹叢之又於竹林間映見沙水灘磧約二三十里之¶
　景夫畫寓人目一規所得而已豈有二三十里之逺¶
<pb:KR3j0159_WYG_011-30b>¶
　而尚見竹枝作个字者盖寫近形則失逺勢工逺勢¶
　則礙近形此必不合之數也元裕初無畫名當是晚¶
　近金湜之流非勝國人也¶
顔魯公劉中使帖行草大徑寸青箋極豪縱天成之趣¶
　近聞劉中使至瀛州吳希光已降足慰海隅之心耳¶
　又聞磁州為盧子期所圍舍利將軍禽獲之吁足慰¶
　也¶
　右唐魯郡開國公太子太師顔真卿字清臣書劉中¶
<pb:KR3j0159_WYG_011-31a>¶
　使帖真蹟四十一字公嘗學書於張旭得屋漏雨法¶
　衍游京師覽公書最多衍之所藏送羊冕序顔昭甫¶
　殷夫人二誥爭座後帖朝囘馬病帖皆經宣和紹興¶
　御府然皆未若此帖之雄放豪逸并祭姪季明之帖¶
　將與元氣爭長昔人云書一藝耳茍非其人雖工不¶
　足貴也惟公可以當之至大己酉中秋日拜觀於蘭¶
　谷大卿史侯之第蒙城田衍題¶
　魯公書存世嘗見李光顔太保帖乞米帖馬病帖頓¶
<pb:KR3j0159_WYG_011-31b>¶
　首夫人帖祭姪季明允南母殷氏贈誥昭甫誥并此¶
　八本觀於此書端可謂鈎如屈金點如墮石東坡有¶
　云書至於顔魯公誠哉是言也時至大九年嵗在乙¶
　巳冬十月廿五日集賢學士通議大夫張晏敬書¶
　右唐太師顔魯公書劉中使帖真蹟著載宣和書譜¶
　南渡後入紹興内府至元丙戌以陸柬之蘭亭詩歐¶
　陽率更卜商帖真蹟二卷易得於張繡江處此帖筆¶
　畫雄徤不獨與蔡明逺寒食等帖相頡頏而書㫖慷¶
<pb:KR3j0159_WYG_011-32a>¶
　慨激烈公之英風義節猶可想見於百世之下信可¶
　寳也三月十有二日大梁王芝再拜謹題於寳墨齋¶
　北燕喬簣成仲山觀¶
　顔太師之書世不多見不肖平生見真蹟三本祭姪¶
　季明文馬病及此帖祭姪行草馬病行真皆小而此¶
　帖正行差大雖體製不同然其英風烈氣見於筆端¶
　一也此語豈可為不知者道哉鮮于樞拜手書¶
　鮮于伯幾題祭季明文天下法書第二吾家法書第¶
<pb:KR3j0159_WYG_011-32b>¶
　一此又題劉中使帖漁陽筆法信有所自名不虛得¶
　此卷余已刻之戲鴻堂帖中　董其昌觀因題¶
　瀛州帖視魯公它書特大而凜凜忠義之氣如對生¶
　靣非石刻所能髣髴也余平生獲見真蹟二小字麻¶
　姑記與此耳嘗有詩云桃源在何處迺見世道汚所¶
　以顔魯公細字記麻姑事近荒忽特賢者適嬰多虞¶
　世降俗陋假異境以明其志殆子欲居夷也維魯公¶
　忠貫日月功載旂常固不特善書名于代况筆精墨¶
<pb:KR3j0159_WYG_011-33a>¶
　妙若是邪昔桓彛渡江傷晉之弱及見王導輩語則¶
　知有託足之地余於是觀公翦禽之快亦知夫唐爝¶
　未息歟史侯處厚尚義士也曠嵗月而得之既得之¶
　非尚義者不出示處厚知所尚哉錢塘白珽謹題¶
　太平之日生長京師乃得㑹觀諸名法帖故能考其¶
　筆法辯其真偽也如顔書且勿論碑本今專審其墨¶
　蹟如乞米李太保馬病皆真行祭姪文行草字如錢¶
　許大四帖相若皆白紙頓首夫人行書澹黄紙字亦¶
<pb:KR3j0159_WYG_011-33b>¶
　錢許大昭甫誥正書甚嚴整有力白紙字亦錢許大¶
　又有碑刻允南母誥寸五大字筆力不及白紙此劉¶
　中使帖字最大觀其運筆點畫如見其人端有聞捷¶
　慨然効忠之態真希世之寳也時於明窗靜几展翫¶
　之餘收卷三嘆後之學書者非不厲志米芾所為心¶
　㑹而手不遂也飲中嘗用東坡硯山谷墨敬書于勸¶
　學齋¶
　早來左顧匆匆不獲欵曲甚媿承借顔公帖適歸僕¶
<pb:KR3j0159_WYG_011-34a>¶
　馬遑遽不及詳閱姑隨史馳納他日入城更望帶至¶
　一觀千萬千萬簽題亦俟後便不悉徵明頓首中甫¶
　尊兄¶
　竹懶曰陸柬之蘭亭詩馮真實先生物長公權竒質¶
　錢予家向留清樾堂中殆十餘稔矣一日權竒强力¶
　取去僅償余二&KR0915;鼎此帖得厚值轉售吳中不可復¶
　覩矣余家所藏唐蹟僅顔魯公祭伯濠州刺史文為¶
　壓卷耳¶
<pb:KR3j0159_WYG_011-34b>¶
人知司馬長卿由貲郎進然非貲郎也胡廣典故曰貲¶
　者訾算也積而算之謂之訾算士人挾書律之技効¶
　於官曹及格者酬以官職謂之貲郎漢時徵辟選舉¶
　之外又有此一途若納財授官起於哀帝武帝時未¶
　開觀卜式輸財助邊帝使人問之曰欲官乎則知原¶
　無納貲之例此如近日欽天監天文生四夷舘譯字¶
　生之類耳長卿平日放誕風流雖文藻盖代無人薦¶
　舉之長卿亦厭就人牢籠故曰長卿倦遊盖倦於俯¶
<pb:KR3j0159_WYG_011-35a>¶
　仰人以取榮進耳臨卭令王吉上林苑狗監楊得意¶
　情味與之相洽後來亦相為地想亦由貲郎進者天¶
　地大矣今古自有此一輩韻人遊戲出沒於宦海名¶
　塲奈何錯解一字悉舉而推之溝瀆哉今天神聖毅¶
　然罷納銀之例以清仕路之源以滌冠裳重厚之汚¶
　今而後有志士人得抖擻雪白身材處堯舜之世¶
　矣¶
購得端研一回環如鏡厚六分靣徑二寸五分中作直¶
<pb:KR3j0159_WYG_011-35b>¶
　界分左右左如常一腰子硯右上方一圓埳旁屈曲¶
　溝道通左硯池導墨瀋蓄埳中下方一方沼貯清水¶
　可漬筆製度極有思致可便老年近視者移就目前¶
　審諦為用不至誤謬筆墨乃張句曲寫經硯也其背¶
　右刻伯雨二字方寸許嚴整有法左刻項墨林珍祕¶
　五字盖曾入天籟閣中者石質温純有一眼色暈甚¶
　淡旁挾小㸃五六余號之淡月疎星硯不復作銘云¶
吳興許同生先生骯&KR1507;巍峩壯氣勃勃意常不可一世¶
<pb:KR3j0159_WYG_011-36a>¶
　見貪鄙嗜利者尤唾罵不容口也文章直寫胸臆書¶
　備諸家家有兩垞園邀予作記未果以比部郎出守¶
　淮陽蒞官五月㑹有要璫經過長吏俱伏謁同生强¶
　項超然賦歸貽余靈璧石山一座予置之恬致堂朝¶
　夕相對若見先生焉因為之圖以貽先生而銘之曰¶
　葉舟下瀨歸懷孤曠賢哉鬱林以此壓浪清淮之濆¶
　蒼潤岧嶤寧虛我載以遺素交恠松夀藤千古同格¶
　屹斯砥柱吾道生色(此石已貽門人/石夢飛盟石舘)¶
<pb:KR3j0159_WYG_011-36b>¶
楊鐵崖初亦號梅花道人其自作鐵笛道人傳云㑹稽¶
　有鐵崖山其高百丈上有蕚緑梅花數百植層樓出¶
　梅花積書數萬是道人所居也然於題署間不一見¶
　之¶
石夢飛季弟成甫予門人也恂恂雅飭勤於學問少年¶
　得瘵疾夢飛憂之忽夢一臂墮落未幾成甫果不起¶
　乃為作夢手歌以唁之云夢中一手落覺後十指疼¶
　手落百事廢指疼連寸心老樹挺三榦嵗月相滋榮¶
<pb:KR3j0159_WYG_011-37a>¶
　無端一榦萎蕭索難為春初擬王氏槐竟作田家荆¶
　唈唈掩淚泣恐傷堂上親朂哉盟石子孝在褒其真¶
　真完生理鬯枝葉自森森¶
每閱荆浩諸圖所作樹皆蕭疎簡逺雖重林穿揷而一¶
　樹自為一樹且脩挺軒豁不多為附枝冗榦而意自¶
　足真摩詰的子後來嗣之者惟倪迂一人耳己巳穀¶
　雨後石夢飛寄至雙徑初芽一褁運慧水者適至五¶
　碗既足清風忽生因用荆法寫梅一株視他作縱横¶
<pb:KR3j0159_WYG_011-37b>¶
　㳫拖者又一格矣題句云㸃酥琢玉閨兒夢鏤雪裁¶
　冰凍士嚬賴得春宵動吟興一庭霜月喚精神¶
　¶
　¶
　¶
　¶
　¶
　六研齋三筆卷三¶
