# -*- mode: mandoku-view; -*-
#+TITLE: 六研齋筆記
#+DATE: 2015-08-24 23:25:34.116844
#+PROPERTY: ID KR3j0159
#+PROPERTY: BASEEDITION WYG    
#+PROPERTY: JUAN 卷二
<pb:KR3j0159_WYG_002-1a>¶
欽定四庫全書¶
　六研齋筆記卷二　　　　明　李日華　撰¶
天啓甲子九月九日同曹愚公侍御登眞如塔下禮長¶
　水法師墓浴雪井水遇梵僧鎻喃嚷結者深眼微鬚¶
　能為漢音與坐良久因詰其西來緣起嚷結袖出一¶
　編相示葢其踐厯蹤由也今録於此以備遐方參覽¶
　焉¶
　西域東天竺國有國名主活近名髙昌統二十聚落¶
<pb:KR3j0159_WYG_002-1b>¶
　城髙十二丈方圓百里四門三層四角有十二窣堵¶
　波文武二樓髙二十五丈龍樓鳳閣千二百座名刹¶
　大院百所人物雄奇多有勝蹟城西百里有大乘寺¶
　立像髙十五丈赤髮青面捧降魔杵大殿睡佛長十¶
　六丈赤袈裟白玉石佛像澡瓶綠琉璃髙三尺圍三¶
　尺五寸左十里有小乘寺内供佛齒五寸輪王齒三¶
　寸有鐵鉢黒色盛七升乃燃燈佛遺蹟右西北二十¶
　里有荅辣法藏寺即鎻喃嚷結出家之所寺本周天¶
<pb:KR3j0159_WYG_002-2a>¶
　元時甘露梵王創建一寺三院樓閣七重中有諸天¶
　諸佛説法壇壇内遺舍利三顆紫金凾供佛牙一長¶
　一寸廣八分黄色常放光明後林懴播樓供佛掃帚¶
　一把乃迦舍草作成長三尺圍七寸箒柄雜寶裝飾¶
　玉石匣盛後建法王殿說法臺髙昌國王麴文嘇哆¶
　所施封一髙僧無上法王號圓通至勝佛所度法子¶
　名嘛喝實利正鎻喃嚷結之師俗居恭御都宫是髙¶
　昌王第七弟之遺宗名播利鎧厭王宫幻有之軀欣¶
<pb:KR3j0159_WYG_002-2b>¶
　菩提無生之果遂投實利修習禪定指示要路東行¶
　九萬里餘始至大明有先代和尚班的荅祖殁東土¶
　乃我成化皇帝國師嚷結翹慕華風兼欽先德發心¶
　結五衆同行初禮大雪山證道臺靈鷲山説法臺從¶
　王舍城過入莫度達官所上名領文掛號批登五僧¶
　名一鎻喃嚷結一鎻喃陸竹一鎻喃堅剉一展陽喃¶
　渴一朶而只懴發站東過囀蒭河此河阿耨達池之¶
　源也進茄赤建國換牒掛號一月方行經喝捍國行¶
<pb:KR3j0159_WYG_002-3a>¶
　一月至恭御城人民烏黒多習波羅門種三千里過¶
　白水城多外道幻術不敬僧東行五千里過呾邏斯¶
　城其人圓晴黒面短髮長鬚多習小乘山出珍寶住¶
　三月東行至羯霜那國換牒掛號住十月民敬三寶¶
　諸物豐盛米麥長寸東行三千里至葱嶺山山髙險¶
　有開闢至今不解之冰凝沍汗漫與天雲相連仰之¶
　皚然無際睨其旁有冰峰摧落者横踞路側髙可百¶
　丈廣或數尺以是蹊徑崎嶇登涉艱阻加以冰雪雜¶
<pb:KR3j0159_WYG_002-3b>¶
　飛不禁寒顫將欲眠食絶無燥處唯是懸釡而炊就¶
　冰而寢苦不盡言七日方出東南臨至特伽國聞説¶
　多暑十月時如别國八月之熱不可前進因向東北¶
　行至馬蟻院乃佛在世時使阿難教化之所名因果¶
　處停住一年調養凍瘡全愈方行嚷結所傷兩足磕¶
　破膝額尚存可驗又東行過殑伽河即恒河廣可百¶
　丈其水綠波見底雜石所襯兩岸奇卉異香木筏而¶
　往一月至䟦禄迦國名小沙磧王名碧多都城髙廣¶
<pb:KR3j0159_WYG_002-4a>¶
　人物阜盛唯有一寺名阿奢埋兒寺寛廣僧多專學¶
　禪定多遊天竺又東三千里過屈支國王號木文麴¶
　多宫殿整齊人民男婦赤色敬重三寶多幻術所飡¶
　諸物華美衣服精麗使用金銀錢停住一年又行東¶
　過阿耆尼國多有銀礦山金礦山髙可百丈光氣騰¶
　曜不可名狀賊冦極廣其人兇惡慘殺無忌又東行¶
　千里乃古髙昌國先髙昌王有妹被主活國王取去¶
　亦名髙昌國古髙昌國亦名伊吾國人物清秀相傳¶
<pb:KR3j0159_WYG_002-4b>¶
　𤣥奘法師化道之所時有漢僧駐錫東行三千里至¶
　流沙河即砂漠磧是也寛八百里上無飛鳥下絶走¶
　獸地不出水土無莖草薫風炎灼魑魅縱衡十日方¶
　出至野馬泉安歇取水有一大寺名雷音後一窟洞¶
　名碧播屈昔日如來降諸外道治火龍之所住一月¶
　東行千里至五烽從西烽取進有一山王乃五隴之¶
　後代名王崙卜山下一泉方圓丈餘清澈甚美有達¶
　官看守凡取水者通報王知王見五僧甚生歡喜留¶
<pb:KR3j0159_WYG_002-5a>¶
　住數日與書一封寄東烽王使人引出界指説路逕¶
　付水皮袋盛之其路一片沙漠無有行處望馬糞骨¶
　聚而進虎狼極多行五日至東烽逺見山上城墻止¶
　有一門對列器械弓箭看守達官暸見五衆方要放¶
　箭急呼西烽王有書見書方許進見細説西來之事¶
　王亦甚喜留住一月付水甘糧指路從賀延磧行纔¶
　有水東行五日至磧乃西畨境界名小西天昔如來¶
　傳法於此號烏思藏地面寛廣乃四家達王供奉之¶
<pb:KR3j0159_WYG_002-5b>¶
　所多出髙僧大殿内列法牀五百張有佛子法王蓮¶
　花上師所傳畨經畨咒出滲金佛人頂骨數珠氆氌¶
　容金鈴云昔漢班定逺超住此鎭定西域本朝劉馬¶
　太監征西入界處地氣多寒叅禮蓮花上師留二載¶
　餘臨行與書一封達五臺山羅㬋寺侯法王哨來東¶
　至玉門關有山無關有葫蘆河一道上廣下狹&KR0737;波¶
　迅急深不可渡西岸多梧桐林自砍大者作筏而進¶
　從上稍至東北行東南七十里是玉門大路封王進¶
<pb:KR3j0159_WYG_002-6a>¶
　貢悉由此行隨喜岷州秉靈寺雅州紅花寺山西¶
　一路而來上五臺山羅㬋寺法王處住二年遇欽¶
　差御馬監太監劉潤上山引五僧至北京雙林寺¶
　住萬厯三十年五月十五日啟奏明肅皇太后命¶
　住萬壽庵持咒三年有畨經厰太監張貴引奏萬¶
　嵗爺命住雙林寺設壇濟幽四十九晝夜賜紫衣¶
　寳冠命西經厰掌壇教授中貴又賜織金禪衣金¶
　段十疋膳盒八副寄與大能仁寺蓋先代班的答¶
<pb:KR3j0159_WYG_002-6b>¶
　祖師於成化年間賜法王寳殿塔院也僧五人朶¶
　兒只懴滅於五臺山菩薩頂展陽喃渴滅於雙林¶
　其餘二僧一在山海關一在墨雲嚷結募造滲金¶
　觀音一尊朝南海天臺齋僧三千已滿得遇納川¶
　同行至嘉興宰官居士見者往往詰問縱由敢述¶
　大都如此¶
宋南蹕臨安倚吾禾為畿輔孝皇登極又為湯沐多戚¶
　里貴公流寓人文鬰然每試士輙於郡南謂之南宫¶
<pb:KR3j0159_WYG_002-7a>¶
　又築一枝堂取郄詵桂枝之義為多士祝也而實為¶
　羽流禮斗祈星之地往往有仙眞異人來棲止者方¶
　外友許廓無與談七眞事甚悉因筆綴之¶
　魯沐𤣥風格髙亮氣息深穏宋治平中從海南來與¶
　人不交一言黙對終日時有白鶴旋遶空中學士范¶
　公鎭建來鶴軒以居之至元初猶存吳公澄禮以為¶
　師年三百餘嵗¶
　朱艮菴初住郡東太古院遇異人授以黄白秘術蕭¶
<pb:KR3j0159_WYG_002-7b>¶
　然淡漠不以屑意時南宫院燬於火道衆俱散艮菴¶
　過之惻然流涕趺坐其處不食者七晝夜士庻感動¶
　為聞於有司清隠占百餘畆信施駢集遂重建三清¶
　殿環以八𤣥室宫之復興皆艮菴力也壽九十有三¶
　端坐而化¶
　張復陽當湖人初業儒既娶有感棄去從朱艮菴學¶
　道妻亦為尼善詩工畫畫倣吳仲圭蒼鬰淋漓掩其¶
　欵鮮不以為梅花菴主也又註釋性理大全行於世¶
<pb:KR3j0159_WYG_002-8a>¶
　喜作雲水遊止金陵朝天宫與尹蓬頭為侣深譚極¶
　論亹亹不休旁人不解也復還長水止宫中直指孔¶
　公聞其名檄郡邑長邀致之不時見觸郡侯怒遂擔¶
　書往餘杭洞霄宫止焉先是洞霄石壁有張果老題¶
　字云五百年後吾當挑書再來復陽欣然得句云蒼¶
　苔白石淨無埃洞向風雷起處開生前欠下煙霞債¶
　今日挑書重又來俄有虎從石壁中出弭耳隨行麾¶
　之不去一住廿年丹就乃還里有司為新一枝堂建¶
<pb:KR3j0159_WYG_002-8b>¶
　棲𤣥樓以居之𢎞治三年年八十有八尸解去仙樂¶
　滿空香氣經月不散舉棺甚輕至今以鐵索懸一枝¶
　堂後如空器焉¶
　朱棲林受道於復陽善屬文工吟詠與考功豐南禺¶
　上林項少岳衲子釋冬谿結社城西之項園夏月夜¶
　坐鼓氣作運雷聲聲聞數里大學士鵞湖費宏趨召¶
　艤舟西水聞聲尋之得之松下驩然禮遇時世廟方¶
　注意𤣥修公别許以薦聞棲林笑不荅公贈詩云赴¶
<pb:KR3j0159_WYG_002-9a>¶
　召仍迂霅水舟塵途深媿雪盈頭譚𤣥邂逅蓬&KR1589;侣¶
　一笑相忘對白鷗費至京俄殞棲林年八十有五而¶
　化¶
　嚴頭陀武林人與朱棲眞盟契憇止南宫二十餘年¶
　鹽官孝亷郁雲陽者問道於頭陀有得遂棄公車事¶
　修煉一日郁與飲湖上既醉履行水面十餘丈已而¶
　雲陽入武夷頭陀隠句曲毎登峯步虚有識者呼之¶
　不應或遥拜則揺手大笑授道於崔光頭囑曰南宫¶
<pb:KR3j0159_WYG_002-9b>¶
　我嘗神依之汝當居以繼我志¶
　李赤肚或云出度偉岸疎野飲酒至一石噉肉數觔¶
　遇儒者與縱譚無忌嘗禁人不得泄氣大小遺節忍¶
　至十日半月非大悶絶不解也禮嚴頭陀為師頭陀¶
　去後赤肚時在吾郡¶
　金懶仙别號心齋道人復陽五代孫也精通三教理¶
　兼得望氣之術與司空陸五臺公施靜村居士談禪¶
　交契力行利濟之事雲游羽衲至者如歸崔光頭養¶
<pb:KR3j0159_WYG_002-10a>¶
　丹吳興山中為鮫水衝漂浮海面者七日至四明漁¶
　舟援之登岸懶仙望異氣迎歸宫事之如父因盡得¶
　嚴頭陀之道每夜分起坐人視其面如月輪光照一¶
　室雲間許侍御者久病藥石不効夢吕祖示云有懶¶
　仙可療汝疾物色得之迎歸教以靜坐疾果却侍御¶
　為買田築室備僮奴留養終身年七旬餘呼水盥沭¶
　更衣端坐而逝¶
　許廓無與余極談内外丹旨俱有根據其言曰士大¶
<pb:KR3j0159_WYG_002-10b>¶
　夫溺於嗜慾信方士采鼎之説背清淨而入火坑固¶
　可憫笑然不深究叅同悟眞之理而謂一身之外無¶
　物則亦非也寧知清淨養成之後更須㸃化其道初¶
　非形交之褻投穴之險而不無神迎氣合之妙乃造¶
　化骨髓中骨髓生萬物丹頭前之丹頭所謂玉皇口¶
　中涎非有質之物也譬之善炙沉水者以銀鈿隔火¶
　火力一到逼出香氣鬰然觸鼻若一有煙起即須撥¶
　去之先天之氣亦若是其功全在迎候與槖籥過度¶
<pb:KR3j0159_WYG_002-11a>¶
　之妙不輕授耳且曰余將適秦必有遇不知何解也¶
　是其所得又將超其師懶仙而上矣¶
王弇州先生不徒文章葢代而於法書亦極精詣余得¶
　觀其所藏右軍眞蹟三帖賞會評量著語往往深入¶
　其意毅然以瑯琊後昆自任而奉此為赤刀非祗為¶
　鑒收者也卷留余案踰月度不能有因悉録其副云¶
　晉右軍將軍王逸少書干嘔帖其字畫雄雅圓勁而¶
　紙亦古色知是唐人所藏也於書行空間直界成路¶
<pb:KR3j0159_WYG_002-11b>¶
　葢謂久而卷舒恐致褙絹絲紋磨損字面故置之書¶
　筒而秘之乃知前人寶愛如此之篤太宗時已嘗刻¶
　之淳化帖中上有南唐舊合同印併集賢院印及首¶
　尾古印朱文十數又鵞溪黃素革首前後皆用宣政¶
　内府圖書印想當必有數帖成軸不然何以革首外¶
　邊各亦有印文耶今存者此帖耳是以書譜止載其¶
　首帖之號云皇慶二年十二月朔喬簣成仲山父題¶
　王羲之書惟淳化帖止得兩卷則知購收不盡者多¶
<pb:KR3j0159_WYG_002-12a>¶
　矣宋臨所見者思陵與米南宫一拙而頗弱一勁而¶
　出奇若此帖唐人所藏秘自有過妙處知書者必辨¶
　也大梁班惟志敬䟦¶
　喬氏所裝書畫以印色定置髙下此帖有仲山甫自¶
　題尤足重也後五十有五年臨川危素書此本視慶¶
　厯大觀中眞書諸刻最為佳也丹山奇隠居士購得¶
　之常置書筒中毎溽暑三月又加蠟封裹其外其深¶
　䕶甚於嬰兒也時欲展玩則淨拭几席而對之或者¶
<pb:KR3j0159_WYG_002-12b>¶
　譏余為宋人燕石之藏居士因復之曰昔人語右軍¶
　書樂毅論太史箴體皆正眞有忠臣烈士之象隨所¶
　在而有神物䕶持如辨才於蘭亭殆逾性命况千餘¶
　載之下寶玩尚無斁者余於此帖豈為過耶或者遂¶
　服余精鑒如此唯唯而退居士因徴余言以悉於後¶
　使其傳家者尚知其自焉時至正三十年春二月上¶
　澣日陸修正識¶
　右晉右將軍王羲之干嘔帖嘗刻之淳化帖中以石¶
<pb:KR3j0159_WYG_002-13a>¶
　刻較之分毫無異眞至寶也或者謂其紙墨蕭瑟或¶
　又謂其為唐摹政不必計也其筆法髙古斷非後人¶
　所及今見石刻一行半叚皆寶惜之況此帖典刑具¶
　在非水月鏡像可比者乎其直界成路喬仲山以為¶
　置書筒中者非也古人寶愛名帖常以自隨如王世¶
　將得索靖廿四日帖置之衣帶中至宣和中摺痕尤¶
　在即此類也其週遭諸印多用赭墨亦非偽為長洲¶
　文彭謹題¶
<pb:KR3j0159_WYG_002-13b>¶
　右軍帖自昭陵殉後眞筆銷亡所珍貴者惟唐摹其¶
　宋摹又出重番斯下矣唐用硬黃紙摹出馮承素者¶
　為上宋用雜油紙摹米南宫為上此三帖大熱干嘔¶
　的是唐摹此月則為米筆無疑二千餘年若覩右軍¶
　手蹟良是難事得見唐摹亦希世至寶也然三帖中¶
　干嘔尤勝法度圓融風神具在即右軍手書恐不甚¶
　軒輊識者自能鑒定矣吳郡周天球觀并記此¶
　右右軍大熱帖十七字雖紙敝跡渝而風範猶存且¶
<pb:KR3j0159_WYG_002-14a>¶
　遺墨揾透膚理隠然有入木三分之勢贊曰¶
　墨池飛龍鬰蟠蠒絲十七驪珠精光陸離有象燭天¶
　土花蝕之青鳳片翰人間所希其在瑯琊天球庻幾¶
　右干嘔帖痰乾二字作淡干皆古書通用妙在藏&KR0289;¶
　精雅之極是唐臨本也贊曰¶
　歐險旭顚顔莊李佻寔繁喆孫厥祀幾祧楚驚優孟¶
　謂為叔敖以似求有典刑不恌我追會稽毋憚嶕嶢¶
　右此月帖二十五字結法圓美遒逸而微有米家風¶
<pb:KR3j0159_WYG_002-14b>¶
　疑為此君臨本贊曰¶
　優孟抵掌卒驚楚王虎賁登筵蔡為不亡屈邯鄲脛¶
　步山陰堂柔腕虚和役圓就方誰其最工米顚襄陽¶
　(世貞/謹題)¶
　余前得先右軍大熱此月二帖於崑山顧氏乃黄琳¶
　美之家物也轉入陸太宰全卿顧氏其外甥孫也大¶
　熱帖更世久紙墨已盡揭而猶有揾入膚理者細視¶
　之極純雅可愛當是眞蹟此月帖筆勢圜逸而間有¶
<pb:KR3j0159_WYG_002-15a>¶
　襄陽筆意終為米南宫臨本後得淡悶干嘔帖於慧¶
　山談氏印識題䟦甚衆結法精美有度而發筆微拙¶
　據鑒定以為唐人臨本也眞跡縱潦倒如裴叔則病¶
　劇囘眸猶足掩暎數人臨法從眞蹟上翻出優孟抵¶
　掌尚近於王孫隆凖薛紹彭云古囊織縹可復得白¶
　玉為躞黃金題況為之後者乎珍珍重重甲戌七月¶
　裔孫世貞題¶
余又得觀弇山堂所藏宋榻黄庭經趙魏公臨本合裝¶
<pb:KR3j0159_WYG_002-15b>¶
　一卷元美敬美有系語皆於書道中説甚深法余喜¶
　而悉録之¶
　右軍書黄庭有以時代置喙者有謂為吳通微筆者¶
　如黄伯思董逌輩要是胷中微有書眼中無珠耳毋¶
　論陶通明啓事可據試取宋榻石本觀之唐以後人¶
　能辨此否也趙吳興臨筆精微之甚第不可合看合¶
　之覺石本如絳雲在霄舒卷自如臨本或不免羊欣¶
　之嘆耳吾此語殊有意須於宣城諸葛家叩之乃能¶
<pb:KR3j0159_WYG_002-16a>¶
　得所以萬厯癸未初冬王世貞題¶
　黄庭佳本余所蓄有三此刻與第一本同榻而稍剥¶
　蝕故屈居第二然筆意純雅古色隠起未易優劣也¶
　趙文敏臨本絶眞苦非余所愛如余兄藏文敏枯樹¶
　賦眞跡絶佳不幸與褚河南雙鈎本同石聲價頓减¶
　時代升降迺爾宋人謂黄庭非右軍筆今人謂文敏¶
　書超唐接晉均非知言也吳通微兄弟贋書是黄庭¶
　内景經耳而黄長睿輩便以揶揄此書眞可謂貴耳¶
<pb:KR3j0159_WYG_002-16b>¶
　之徒矣吳郡王世懋識¶
　竹懶曰敬美自言不愛文敏書然余觀其平日所運¶
　悉是趙法又其所藏蓮華莊墨𣲖一卷雖仲穆輩能¶
　肖一二者亦收之何耶大抵唐宋來能法二王者無¶
　如趙欲法二王者未有不愛趙者也¶
右軍草書十七帖與淳化閣本所收及王方慶寶章集¶
　所列皆赫烜人目照曜今古而張懐瓘乃深抑之置¶
　之第八云逸少格律非髙功夫又少雖圓豐妍美乃¶
<pb:KR3j0159_WYG_002-17a>¶
　乏神氣無戈㦸銛鋭可畏無物象生動可奇是以劣¶
　於諸子得重名者以眞行故也唐文皇極珍羲蹟於¶
　子敬尤有蛇蚓之誚懐瓘置之第三髙出右軍五等¶
　翰墨好尚固人自有懐然以臻極之藝時主之鑒輒¶
　自竪議排突亦可異也¶
山中無事探節數時於寒暑晦明間有消受處名曰四¶
　時佳候彼衝衝馬頭駒隙者未必知也試與靜者商¶
　之¶
<pb:KR3j0159_WYG_002-17b>¶
　正月多風雨為佳候萌芽未作浸灌無傷俗間往還¶
　藉以勒斷¶
　二月三停雨七停晴為佳候稍雨則芳意漸滋多晴¶
　則和氣漸達¶
　三月忽雨忽晴為佳候雨不破塊津莖潤葉日不爍¶
　膚解肌催笑謂之養花一年第一好處不可錯過¶
　四月不雨不晴為佳候輕雲蔽日轉益陰森濃綠疎¶
　紅㸃綴逾妙¶
<pb:KR3j0159_WYG_002-18a>¶
　五月積雨後晴久晴後雨為佳候取其暄涼相濟體¶
　適意和¶
　六月或快雨或微雨為佳候¶
　七月候同六月¶
　八月晴雨相間為佳候夜有月倍佳¶
　九月晴暖即佳¶
　十月晴暖即佳¶
　十一月晴暖即佳小作凍雨令竹樹淅瀝有聲亦佳¶
<pb:KR3j0159_WYG_002-18b>¶
　十二月有日可曝有雪可眺俱佳¶
虞樂以簫為宗主書曰簫韶九成商樂以磬為主詩曰¶
　依我磬聲周樂以金為主傳曰金奏肆夏¶
頌琴即箏之别名¶
管子相齊築陰里三墻九門使玉人刻為璧者石耳謬¶
　請於周非彤弓石璧不得朝獻利偽璧之入也今世¶
　鬻古者競飾以相眩夷吾實開之矣¶
東至開悟南撫多鷃西服壽靡北懐弭耳¶
<pb:KR3j0159_WYG_002-19a>¶
偶閱天文書有異聞輙節錄之¶
　天鼓有音如雷不從地出¶
　極長之晝其夕常明¶
　天籥主國家秘書藏之金匱石室¶
　月一日至四日行最疾日夜行十四度餘五日至八¶
　日行次疾日夜行十三度餘九日至十九日其行遲¶
　日夜行十二度餘二十日至二十三日其行又小疾¶
　日夜行十二度餘二十四日至晦行又太疾日夜行¶
<pb:KR3j0159_WYG_002-19b>¶
　十四度餘以一月均之則日實得十三度十九分度¶
　之七¶
　星厯家言盡西必占狼星極南必占斗凡聲教所不¶
　及者皆占狗國¶
　正月必雷雷不必聞惟雉必聞故感而震呴如風雨¶
　晦冥而雞必鳴也¶
宋慶厯中有一術士姓李多巧思嘗刻一木鍾馗髙二¶
　三尺右手持鐵簡以香餌置鍾馗左手中䑕縁手取¶
<pb:KR3j0159_WYG_002-20a>¶
　食則左手扼䑕右手運簡斃之以獻荆王王聞於朝¶
　召官之李自云知厯術特炫此以求達耳¶
回回厯每月有閏日而無閏月二月為一時六時為一¶
　嵗¶
庭州㶚水在大荒之外以金鐵承之皆漏惟角與瓠葉¶
　不漏¶
周茂叔太極圖説人謂出於壽州鶴林寺僧所授邵堯¶
　夫皇極經世書謂其母前為某公妾藏其亡夫遺書¶
<pb:KR3j0159_WYG_002-20b>¶
　以歸邵氏宋時浮薄不根之談如此可笑也¶
農家以霜降前一日見霜則知清明後一日霜止¶
吳萊陰符經註序云廣陵鄭山古語蜀黄承眞蜀宫大¶
　火甲申乙酉則殺人無數我授汝秘術庻幾少減於¶
　殺伐幸汝詣朝堂陳之陳之不受汝當死泄天秘也¶
　已而蜀主不聽承眞死孫光憲竊窺其書題曰黄帝¶
　陰符然與今本不同不知此又何書也若李筌藉以¶
　用兵而山古又欲倚之禁兵果何説耶¶
<pb:KR3j0159_WYG_002-21a>¶
錢學士溥所藏定武蘭亭楮墨榻法俱精古非贋物舊¶
　一見於余倩沈伯逺齋頭王越石不知得於何處又¶
　益以蕭翼賺蘭亭圖題曰閻立本葢偽筆也又附諸¶
　䟦皆不眞止錢之子諱克頴者數語係的筆今錄於¶
　此¶
　余有書舍在吳興之蜀山今年自鍾離還蔣仲紛訪¶
　于北郭因談蜀山之勝同游數日臨别出視古刻蘭¶
　亭紙墨俱精典刑具備固善本也前有吳興趙子俊¶
<pb:KR3j0159_WYG_002-21b>¶
　(子俊名籲今/此摹亡矣)所摹閻立本賺蘭亭圖亦精妙韻度殊¶
　勝余從仲紛易之歸家憶先公手臨宋仲温子昻十¶
　三跋命工裝潢成卷每窻明几淨時出展玩既見右¶
　軍法度又得親先公手澤為益多矣戊申嵗八月上¶
　澣日後學錢克頴識於一塵不到處¶
有客㩦梅道人臨荆浩漁樂圖一卷見視凡作漁舫十¶
　四中流傍岸沙際樹㘭或駕或泊舫皆檏厚方濶上¶
　具軒窻漁者皆唐㡌道裝知為關中渭川風物士大¶
<pb:KR3j0159_WYG_002-22a>¶
　夫脱樊籠以自放於滄波浩𣺌者江南眞漁葉舟箬¶
　笠無是布置也其出洪谷所營似可無疑然余昔於¶
　戴上舍敬雩所見一卷景物於此正合題云姚丹丘¶
　臨梅沙彌筆葢三十年所矣今覩此卷又云梅沙彌¶
　臨荆筆荆又倣自唐人乃知繪事唯創意之難如其¶
　成就今古相師殊不諱也唐人重摩詰輞川皆乞本¶
　傳冩唯元人重氣韻而輕位置以為一臨倣即失生¶
　動耳¶
<pb:KR3j0159_WYG_002-22b>¶
神瞽精絃索者一操器即别晴雨余輩與筆硯周旋久¶
　亦藉以知燥濕硯佳者每午前必劃然劘墨午後即¶
　泓水不減筆鋒亦因暵加鋭乗陰稍韌但其候甚微¶
　心麄者不覺耳¶
古銅物鼎彛之屬入土千年則純青如鋪翠入水則純¶
　緑其色子後稍淡午後乘陰氣翠潤欲滴大理石屏¶
　所現雲山晴則尋常雨則鮮活層層顯露物之至者¶
　未嘗不與陰陽通不徒作清士耳目之玩而已¶
<pb:KR3j0159_WYG_002-23a>¶
唐自天寶年相沿至南唐時俱於昇州句容縣立官塲¶
　鑄造上古鼎彛壺濯之類欵飾精整嵗久間亦有青¶
　緑者然不足貴也¶
有人持一劍來質長二尺有奇靶長一尺就明視之隠¶
　有花紋燦發如青萍之㸃波甚奇之豈即古者青萍¶
　之遺歟然不解其所以然一日質之鍾㓜芝㓜芝曰¶
　戎劍也戎人聚精鐵治為薄葉細剪成花團揉之雜¶
　他鐵以鑄而後淬磨之故其文如是戎人性巧喜文¶
<pb:KR3j0159_WYG_002-23b>¶
　章陸離之觀割破馬鞍皮累數重漆者為小合子若¶
　貍首鹿胎然名曰犀毗亦奇物也¶
㓜芝又贈余一小匕首彎如羊角以瑪瑙石作柄鋒鋭¶
　甚銛云此西域僧用以割酥㸃茶者西人以茶為藥¶
　石以酥為餱糧南北分治時魏笑茶為酪奴梁指酥¶
　為膻食今此僧乃混而同之不知竟作何味耶¶
余方立論排虎邱茗為有小芳而乏深味不足傲睨松¶
　蘿龍井之上乃聞虎邱僧盡㧞其樹以一傭待命葢¶
<pb:KR3j0159_WYG_002-24a>¶
　厭苦官司之横索而絶其本耳余曰快哉此有血性¶
　比丘惟其眼底無塵是以舌端具劍¶
前輩戚中岳先生精楷法與文徴仲頡頏初不知其善¶
　畫鍾㓜芝尊人號仰泉先生特為作圖法祖巨然筆¶
　力蒼勁較之吳仲圭畧減淹潤耳不似近習疎莽絶¶
　無暎帶賔主一切逃之荒詭偪塞而動以元格自掩¶
　也¶
積雨彌旬河流漲溢河壖籬塹之居水皆灌注稚子敲¶
<pb:KR3j0159_WYG_002-24b>¶
　針結網漉取魚蝦村酤雖醨瓢粟可易林榮野艷𤨏¶
　細不名之花盡為圃人檐負入市日縱數十錢則紅¶
　紫黄白紛然滿庭且醉且歌且弄筆自恣又或以虞¶
　初夷堅等詼奇不必有之説助其壯浪眞貧老漢活¶
　計不必告人者也¶
王金陵學術頗僻三經義大不滿人心而庸流檏學得¶
　藉以竊糈媒進亦有翕然頌之者其魁傑如三衢何¶
　恭欽聖至作長篇獻東坡欲其推尊王氏語甚瑰偉¶
<pb:KR3j0159_WYG_002-25a>¶
　東坡心不然而貌禮之其詞曰昔日歐陽心獨苦搜¶
　羅天下文章虎未逢賈馬嗟誰與崑體文章正旁午¶
　一得眉山老翁語始協平生好奇古騫騰鸑鷟螭虬¶
　侶錦繡腎腸終日吐眉山跨馬挾雙龍迤𨓦欹斜劍¶
　閣東一息萬語光羣雄是日魯酒歸淳醲仁廟當朝¶
　起數公四時閶闔來清風眉山秉筆摩蒼穹稽首獻¶
　議何雍容是時慶厯主嘉祐東省西垣半耆舊一代¶
　偉人爭入彀天開黄閣咸虚受公時脱頴眉山後歆¶
<pb:KR3j0159_WYG_002-25b>¶
　向機雲同一奏建安數子空鳴脰集賢學士皆籠袖¶
　玉人發馬下天階華葢星邊捧詔來天子延英不浪¶
　開為公此日深徘徊金吾侍側天顔低上列四輔前¶
　三台相與疇咨將相材飄然八駿先龍媒西京應制¶
　十八九賈董襃然為舉首此輩昻藏希世有劉蕡又¶
　作鮫龍吼觀公舉勸斯人手玉壺破碎珠囊剖許國¶
　誠心仍貫斗識者談之不容口天公一見列詩曹指¶
　㸃姮娥供兎豪公歌數曲風刁刁若耶溪上皆停橈¶
<pb:KR3j0159_WYG_002-26a>¶
　郢客擲筆不敢操楚人往往收離騷李杜藩墻不甚¶
　勞太白脱却宫錦袍東風顚入五湖裏萬籟聲聲哭¶
　龍耳河伯江妃愁欲死只恐將來拶見底南登㶚岸¶
　將何以直節壯懐聊自倚養得身長數千里天地一¶
　夜風雷起官家内相能幾人幾人到此陪經綸天語¶
　叮嚀下降頻金蓮燭畔窺龍鱗日曝花磚暖繡裀鐶¶
　金珮玉何申申姮娥喚作眞麒麟焉知韓李非前身¶
　龍樓漏箭銅壺挹隠約六街騶唱入傳宣使者翩翻¶
<pb:KR3j0159_WYG_002-26b>¶
　集月題控馬天門立錦箋瓊琯尚書給九韶忽然如¶
　俯掖宸恩四海周流及武帝王封乃平揖我宋修文¶
　偃武初詞林翰苑新扶疎竇儀陶糓端何如峩冠曵¶
　履承明廬草昧功名尚武夫討論潤色姑徐徐剪夷¶
　五代尊圖書墨客稍稍躋天衢中間作者相踵武請¶
　試從頭為君數眞宗皇帝觀神㝢楊億風流玉堂處¶
　傾金注瓦横罇爼大笑哄堂任豪舉逡巡百尺江南¶
　楮密掃煤煙驟如雨六一超然又不同陳言萬紙一¶
<pb:KR3j0159_WYG_002-27a>¶
　洗空晉宋齊梁不待攻兩漢直抵元和中龍驤鳳舉¶
　扶桑東五采射日吞長虹滿堂玉磬諧金鐘紛然和¶
　者如笙鏞木鐸可憐聲獨悄一振鏗然須大老伊説¶
　數公無處討蕭曹丙魏規模小馬遷班固工品藻出¶
　處行藏何太少升沉將相侯王了經天緯地慿誰好¶
　信知風采古為多堯舜文章煥若何東作西成南已¶
　訛眞人更集滿鑾坡夷夔禮樂俄森羅黼黻郊廟金¶
　盤陀羽毛率舞呈天和髙陽才子前賡歌君哉頓起¶
<pb:KR3j0159_WYG_002-27b>¶
　一俞爾執簡抽毫無及矣周公整頓乾坤已開闢明¶
　堂復如此從頭製作軒轅始海獸山禽咸獻美袞冕¶
　分明圭玉侈六代光華謁天子日月星辰繢九天蟲¶
　魚草木繪山川羣聖文章想亦然百家妙理何周旋¶
　離離黍稷春風前東周一去追無縁帝徳王功只僅¶
　傳廟堂急管催繁絃巍哉孔子尊如帝矯之孟軻天¶
　莫制斯文未䘮今何在鄒魯邈然安可再揚雄力寡¶
　知無奈天禄校書眞末計江海悠悠百川逝囘首相¶
<pb:KR3j0159_WYG_002-28a>¶
　望幾千載熈寧天子憫斯文轉展搜揚到海垠丞相¶
　王公舉趾尊委蛇二老西來賔咀嚼六經如八珍補¶
　葺東魯鋤西秦天子資之又日新八風自轉成天鈞¶
　頃從孟子驅楊墨他日滛詞又榛棘豐鎬荒涼天空¶
　碧庸孟書中幾充塞金陵為此深求直二十年來人¶
　稍識求之左右逢星極内聖外王眞凖的古人効學¶
　豈文辭堂陛之間意已移彛何虎蜼尊何犠云何簠¶
　簋如靈龜不然制作知無時反魯詩書一貫之明明¶
<pb:KR3j0159_WYG_002-28b>¶
　古訓識者誰百家效語如嬰兒蝌蚪六書藏屋壁豈¶
　比鍾王論筆蹟會通意象如作易不假語言含妙徳¶
　尚從對偶音聲覔洙泗文章少平昃解到雕蟲童子¶
　識斯人稍得揚雄力熈寧論撰亦何慙況把先儒衆¶
　説參舉世傳經作指南辟雍泮水堆牙籖或者囂然¶
　痛欲殱安得諸儒口遂鉗聖主賢王實用僉公嘗一¶
　語令師嚴翻思偃蹇熈寧末苦信古書由世拙金陵¶
　戸外履成列稱衡一刺終漫滅彷彿五經無二説堂¶
<pb:KR3j0159_WYG_002-29a>¶
　堂萬里星中月欲論西漢誰優劣忽然吟蟬風脰咽¶
　邊韶性嬾讀書頑病甚相如下筆慳敢望言如霧豹¶
　斑擔簦負笈徒間關沂水春來初解顔浴沂童子彌¶
　春灣先哲如龍尚可扳鼓瑟從之豈浪閒可憐道德¶
　共耕獵何苦侯門俟彈鋏不挾而來聊自愜栩然夢¶
　爾飛蝴蝶飲中數子劉伶俠江外主人張翰攝短舲¶
　下水輕仍㨗落帆解舵吳山脇此詩鋪舒曲折可謂¶
　費詞然大意不過謂歐蘇輩止作得詞章一路若孔¶
<pb:KR3j0159_WYG_002-29b>¶
　孟著述周公禮樂必歸金陵自此種議論流行後來¶
　紹述小人極其縁飾直令荆舒配食孔廟眞足發千¶
　古一笑耳然從此遂開偽學一途動以聖賢自處興¶
　言立詞籠駕天下而清明宇宙竟作魑魅塲矣不可¶
　謂非欽聖輩邪流附和之遺毒也此詩載周密浩然¶
　齋視聽抄偶曝書錄出之¶
陳無已云世人以癡為九百謂其精神不足也項平甫¶
　家説云汪司業云九百草書喬字也朱彧可談云青¶
<pb:KR3j0159_WYG_002-30a>¶
　州王大夫為詞鄙俚每投獻當路以為笑其季父為¶
　青掾亦與詞季父他日見其子謝之其子云大人九¶
　百亂道玷凟髙明葢謂神氣不足為九百豈以一千¶
　即足數耶以草書釋之不若陳朱之説通張平子西¶
　京賦云小説九百本自虞初注為小説者九百篇注¶
　又云九百四十三篇言九百者舉大數也東坡作艾¶
　子中有一條彭祖八百嵗其婦哭之以九百者尚在¶
　也李方叔問東坡曰俗以憨&KR0146;駱駝為九百豈可筆¶
<pb:KR3j0159_WYG_002-30b>¶
　之文字間坡曰子未知所據耳張平子西京賦云乃¶
　有秘書小説九百葢稗小説凡九百四十三篇皆巫¶
　醫&KR0870;視及里巷之所傳言集為是書西漢虞初洛陽¶
　人以其書事漢武帝出入騎從衣黄衣號黄衣使者¶
　其説亦號百九吾言豈無據也方叔後讀文選見其¶
　事具注中始嘆曰坡翁於世間書何往不精通耶¶
東坡先生雖天材卓逸其於書畫二事乃性所篤嗜到¶
　處無不以筆硯自隨海南老媪見其擘裹燈心紙作¶
<pb:KR3j0159_WYG_002-31a>¶
　字有張睢陽生猶罵賊嚼齒斷齦顔平原死不忘君¶
　握拳透瓜之語其在黄州偶途路間見民家有叢竹¶
　老木即雞棲豕牢之側亦必就而圖之所以逸筆草¶
　草動有生氣彼固一時天眞發溢非有求肖之念也¶
東坡云武宗元畫中岳壁圖有類韓退之南海碑記晁¶
　以道請其間坡云武宗元眞廟朝比部郎也畫手妙¶
　一時中岳禮告成上命畫羽儀於壁宗元獨占東壁¶
　遣羣工就西幕以幃帳武乃先畫一長脚幞頭者執¶
<pb:KR3j0159_WYG_002-31b>¶
　撾在前諸人愕然怪問曰比部以上命至乃畫此一¶
　人何耶武曰非爾所知須㬰畫成其間羅列森布上¶
　下臣僚至厮役貴賤行止各當其分幾欲飛動南海¶
　碑首曰海於天地間萬物最巨其後運思施設極奇¶
　恠正為劈頭得勝氣耳武畫所以似之丙寅夏余購¶
　得東坡遊赤壁圖筆法布置蒼秀古雅極類唐人元¶
　遺山䟦云畫係武元直所作元直事金昌宗居畫院¶
　去宋不逺豈即宗元之裔耶其蕭然矩度誠不知於¶
<pb:KR3j0159_WYG_002-32a>¶
　岳壁何如顧其狀山川之鬰盤風露之浩𣺌天空水¶
　濶之趣必有當於坡翁者也¶
沈啓南才情灑落見於所作畫上題語想其一時滿志¶
　氣酣神縱不自知其工也如題畫燕云今年見新燕¶
　猶是去年見主人頭髮白轉多只有烏衣不曽變年¶
　去年來來不差分明認得主人家柴門大開風滿屋¶
　飛出飛入隨楊花君不見相國門前車馬塞一朝去¶
　相車馬寂車馬寂草萋萋燕子還來梁上棲又云嵗¶
<pb:KR3j0159_WYG_002-32b>¶
　嵗年年喜見叅新泥重把舊巢添五陵世異誰華屋¶
　百姓家貧我草簷飛對對語喃喃杏花捎落午風恬¶
　東家阿媛心撩亂一月紅樓不捲簾又其賦簾影一¶
　詩云誰放春雲下曲瓊一重薄隔萬重情珠光蕩日¶
　花無語疎影通風笑有聲外面令人倍惆悵裏邊容¶
　眼自分明知無縁分難輕入敢與楊花燕子爭情思¶
　駘宕如少年不自持者夷考公生平篤行乃知是廣¶
　平梅花耳¶
<pb:KR3j0159_WYG_002-33a>¶
趙仲穆越山圖云臨髙尚書者峯巒潑翠雲氣鬰浡倐¶
　歛倐開乍近乍逺上下作數十層出没意非不華妙¶
　縑素亦舊但絶無髙趙二公法余直斷以為元人不¶
　知誰何之作耳玉雪坡老人番陽周伯温詩曰浙江¶
　春水滿東岸盡青山旭日明旌棨晴雲擁髻鬟柯亭¶
　林倚塔秦望石迷關一曲何時遂開圖漫破顔沈石¶
　田塡唐多令一詞云江盡正分吳山多遶越都一望¶
　中還見重湖昔日覇圖何在者空雲樹煙蕪遥指廢¶
<pb:KR3j0159_WYG_002-33b>¶
　臺孤論興亡一軌迨如今仍似姑蘇剰與後人傳作¶
　畫王孫曽有傷無慈谿張鈇塡念奴嬌詞云浙江東¶
　岸是越王勾踐舊時封國甞膽卧薪成底事唯有荒¶
　臺凝碧萬壑爭流千巖競秀宛宛無今昔兎葵燕麥¶
　中間多少遺蹟遥想東晉風流蘭亭修褉空自留殘¶
　墨何用登臨傷往事堪笑衰毛白且覔扁舟賀家湖¶
　上載酒尋春色季眞歸後四明還有狂客¶
王履吉書法歐虞風神奕奕詩工古選絶無凡調然未¶
<pb:KR3j0159_WYG_002-34a>¶
　嘗以畫名也余近得見一幅散筆翛灑實兼大癡雲¶
　林兩家韻度乃知髙流胷中未易窺測其題句云髙¶
　樹覆清溪松亭延落照為問京華人欲返思鱸棹欵¶
　云秋日倣雲林筆意因有所懐賦此文文水題云履¶
　吉不以畫名此幅乃偶然興到隨筆㸃染耳然深得¶
　大癡雲林墨外之趣可見髙人胷中無所不能從伯¶
　榖齋頭見之為之心熱謹題數字於上¶
趙彛齋與皇甫表論冩墨竹而尤其胷中無詩又云何¶
<pb:KR3j0159_WYG_002-34b>¶
　況髙束李杜編江湖競買新詩讀以新詩味薄讀之¶
　終不能壯人懐抱於冩竹蕭灑振㧞之韻無以助發¶
　耳¶
彛齋為許梅谷作冩梅詩云濃冩花枝淡冩梢鱗皴老¶
　幹墨微焦筆分三剔攅成瓣珠暈一圓工㸃椒糝綴¶
　蜂鬚凝醉靨穏拖䑕尾曵長條盡吹心側風初急猶¶
　把枝埋雪半消松竹襯時明掩映水波浮處見飄颻¶
　黄昏時候籠明月清淺谿山長短橋閙裡相挨如有¶
<pb:KR3j0159_WYG_002-35a>¶
　意靜中背立見無&KR0147;筆端的厯明非畫軸上縱横不¶
　是描頓覺坐成春盎盎因思行過雨蕭蕭從頭總是¶
　楊湯法&KR0838;下功夫豈一朝此詩冩梅彀率併其神聖¶
　工巧可謂一一具備矣在人熟叅之耳顧余猶謂冩¶
　梅花在取格簡淡孤髙梅之格也¶
李息齋為吳興别駕喜冩墨竹用文與可法動筆鬰然¶
　非涼薄者可窺余得其一幅作老本二尺叢篠擁之¶
　葉皆焦墨所成畧不露罅而神韻變動眞奇作也趙¶
<pb:KR3j0159_WYG_002-35b>¶
　松雪竹法疎逸與公殊調然亦雅重公其題此幅云¶
　李侯冩竹有清氣滿紙墨光浮翠筠蕭郎已逺丹淵¶
　死欲冩此君惟此人¶
元趙善長原山水雄麗可鴈行叔明其墨竹尤得簡貴¶
　一法嘗作過墻一拖枝上下不數葉而風中軒簸之¶
　態欲絶有竹泉者題之曰叢枝蕭散折釵股老葉參¶
　差金錯刀酒醒夜半起長嘯月滿空庭墮鳳毛沈石¶
　田一絶云青鸞有尾不可割飛過猶餘五尺强借得¶
<pb:KR3j0159_WYG_002-36a>¶
　庭前夜來月倒描一影在東墻¶
元郭畀字天錫為無聞老禪冩叢篠於古檜之根檜横¶
　挺一秃幹千力萬氣如夜叉臂竒作也¶
柯九思題趙魏公竹石云石如飛白竹如籕冩竹原於¶
　八法同此論筆法之妙耳然合之東坡先有成竹力¶
　追所見如兎起鶻落則神氣所奄筆法又不足言矣¶
柯九思冩竹必儐以古木煙梢霜樾森然與叢篠相暎¶
　亦有奇趣黄鶴山樵一幅四面皆竹而古木處中名¶
<pb:KR3j0159_WYG_002-36b>¶
　曰鐵網珊瑚世甚珍之¶
嘗見石本王維竹一竿畫竹之全體不為披拂顫撼之¶
　勢而灑然之韻自在¶
終日處喬松修竹之下未必能冩松與竹窮山傾崖亂¶
　松之塢祖幹孫枝縱横交倚而後松之態畢獻矣荒¶
　江之濵沙礫之地叢篠生焉多而不刪孤而不益偃¶
　抑欹直各任其天而後竹無遁姿矣此厩馬萬疋作¶
　曹將軍粉本自有超然領會處故也¶
<pb:KR3j0159_WYG_002-37a>¶
新莽以方士蘇樂言起八風臺於宫中順風作液湯種¶
　五粱禾於殿中先煑鶴髊瑇𤦛犀玉二十餘物漬種¶
　計粟斛成一金此黄帝糓仙之術唐相文饒用金玉¶
　八寶煑湯飲而棄其滓言久服可長生此皆冨貴已¶
　極而横作仙想者寧知仙經所云金漿玉液乃其自¶
　身華池所生必絶葷血煙火而後可致耶¶
梅花在疎林秀石邊如王謝支許同入山陰丘壑其暎¶
　綺疏香箔則道藴内庭吟絮令芬硯席摛辭野店溪¶
<pb:KR3j0159_WYG_002-37b>¶
　橋陶元亮逺社聞鐘銅瓶竹几卓臨卭壚邊促膝得¶
　風則列禦冦之揚裾着雨則郭林宗之折角雪中髙¶
　袁安之卧霞外澹樊女之粧總之韻格超奇秀入神¶
　骨比之人倫但取勝流不容以男女老少及方内外¶
　論也¶
又見王履吉畫一扇倣子久筆蒼秀老成不讓徴仲自¶
　題云逺岸疎林斜日外春風碧水草堂前匡廬突兀¶
　開屏障坐看銀河一道懸履吉短年藉令得如待詔¶
<pb:KR3j0159_WYG_002-38a>¶
　大耋安知不更揮灑大幅留人間乎¶
蔡林屋行狎書遒美有逸韻詩亦清切余嘗見其書鹿¶
　飲泉詩云老夫倦茅屋五日頭不沐侵晨東家子邀¶
　我看新竹東風吹梅落忽見燒痕緑上山雲推人下¶
　山泉躡足蒼䑕剥古粟白羊竄深谷丹竈雖生苔紫¶
　巖尚堪宿渺渺人世間千載見遺䠱當時僧不到今¶
　日吏催促但恐有髙節無處寄松菊七十二㸃青對¶
　酒&KR0147;一匊¶
<pb:KR3j0159_WYG_002-38b>¶
陸務觀會稽志載吳説傳朋䟦閻立本畫蕭翼賺蘭亭¶
　圖云書生意氣揚揚有自得之色老僧口張不呿有¶
　失志之態執事二人其一嘘氣上咈者其狀如生非¶
　善冩貌馳譽丹青者不能辦此上有三印其一内合¶
　同印其一大章漫滅難辨皆印以朱其一集賢院圖¶
　書印印以墨朱久則渝以故唐人間以墨印如王涯¶
　小章李德裕贊皇印皆印以墨此圖江南内庫所藏¶
　簮頂古玉軸猶是故物太宗皇帝初定江南以兵部¶
<pb:KR3j0159_WYG_002-39a>¶
　員外楊克遜知昇州時江南内府物封識如故克遜¶
　不敢啓封具以聞太宗悉以賜之此圖居第一品克¶
　遜蔡人寶此物傳五世以歸其子壻周氏周氏傳再¶
　世其孫榖藏之甚秘梁師成請以禮部牒易之不與¶
　後經擾攘榖將逺適以與同郡謝伋伋至建康為郡¶
　守趙明誠所借不還紹興元年七月望有㩦此軸貨¶
　於錢塘者郡人吳説得之後見謝伋言舊有大牙籖¶
　後主親題刻其上云上品畫蕭翼籖今不存此畫宜¶
<pb:KR3j0159_WYG_002-39b>¶
　歸太宗御府而久落人間疑非所當寶有者説記¶
　此畫常熟楊儀得之京師文徴仲䟦之曰楊君夢羽¶
　得唐閻立本所畫蕭翼賺蘭亭圖雖已渝敝而精神¶
　猶存其筆畫秀潤有非近時名家所能者顧無題識¶
　可證他日閱會稽志見吳傳朋䟦語其所記印章及¶
　古玉軸悉與此合因為録於卷尾定為閻筆無疑嘉¶
　靖十九年嵗在庚子十一月朔長洲文徴明書時年¶
　七十有一矣又七檜山房錄曰按傳朋曰此幅為郡¶
<pb:KR3j0159_WYG_002-40a>¶
　人謝伋得於周榖伋至建康為郡守趙明誠所有紹¶
　興元年有㩦此卷貨於錢塘郡人吳説得之傳授次¶
　第追述甚明他日又見李易安所撰金石録序云紹¶
　興辛亥春三月赴越在會稽卜移鍾氏舍忽一夕穴¶
　壁負簏去為吳説運使賤價得之者正此圖在其中¶
　也易安即明誠之妻傳朋即吳説字考其年月又無¶
　差繆二人所珍愛又在此幅渭南先生收入會稽志¶
　以為美談數百年後乃幸入余手可謂不偶然矣¶
<pb:KR3j0159_WYG_002-40b>¶
　此即夢羽筆也後此畫歸趙定宇先生今又更主矣¶
唐宰相善畫者不獨閻立本貞元中又有楊炎嘗為盧¶
　黄門圖松石障雲物移動功叅造化盧厯世寶之¶
王紹宗曰鄙人於書翰無深功由水墨積習恒精心率¶
　意虚神靜思以取之又曰虞七亦不臨冩但心凖目¶
　想而已竹懶曰此非無臨摹乃沉精之極力索於平¶
　時而神追於筆下耳¶
西蜀道士張素卿因孟昶生日進八仙圖八仙者李耳¶
<pb:KR3j0159_WYG_002-41a>¶
　容成董仲舒張道陵嚴君平李八百長夀葛永璝也¶
　¶
　¶
　¶
　¶
　¶
　¶
　¶
<pb:KR3j0159_WYG_002-41b>¶
　¶
　¶
　¶
　¶
　¶
　¶
　¶
　六研齋筆記卷二¶
